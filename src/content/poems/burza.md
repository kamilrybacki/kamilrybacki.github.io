---
title: "Burza w butelce"
date: "28-06-2024"
---
Chwilę temu odebrano poród rozumu z kłębków miedzi,

wśród dwumetrowych szaf wybrzmiał pisk, zgrzyt

i dostaliśmy nowe koło, i prasę, i atom w jednym -

szwajcarski nóż dla ociężałych ludzkich głów:

pięciodniowy trip po rustykalnych klitkach,

cztery strony głównych zalożeń projektu,

przeprosiny, pożegnania, odwołania, rezygnacje,

wrzutki na odpieprz i wyuczoną bezradność,

ale teraz próbujemy nim rozgrzyźć Wojnicza

i nie chcę żeby nam się udało - tylko nie tak,

to od ludzi dla ludzi zagadka, to przecież nasze,

jeszcze pryśnie czar i przejdzie w codzienność,

w dziwne tabele mielone hurtowo w Google Cloud,

mieliśmy iść ręka w ręke,

zostajemy gdzieś z tyłu.
