---
title: "Brawo"
date: "21-06-2023"
---
Brawo, bardzo ładnie,

najpierw 5 i 6, potem 0 i 1,

ktoś w końcu przejmie ten ster

pchnie nas wśród wód niepokoju

tu stare butwieje, obrasta w krzem

tu kwaśny deszcz, posmak topnika

i trzeba ciągnąć to dalej

<br/>
Postaraj się, możesz lepiej,

znasz więcej, czujesz że mniej

i niesiesz tę próżnię w nieznane

może tworzysz coś wspanialsze od siebie

zegar co tyka milion razy w sekundę

i niesie głos w kąty świata,

więc nie można się teraz zatrzymać.

<br/>
Pracuj więcej,

nieś ojcom ich magiczne sztuczki,

gadające lustra i ruchomą stal,

węże co plotą ciągle swój ogon

i ułożą pięciodniowy plan żywienia.

Potem wszystko już samo pchnie się wprzód,

może nawet wyrzucia nas gdzieś na brzeg.
