---
layout: "@layout/PoemLayout.astro"
title: "30$"
date: "21-06-2023"
---
Opieram się na miligramach spokoju i czekam
słowa mędrców do 2021 roku nabierają znaczenia,
na razie wiem co potem, ale to kwestia czasu
będzie dane im w końcu wczoraj, teraz i jutro,
a potem to samo się będzie toczyć bez krzyku,
ustępy nie potrzebują historii sukcesów i traum,
nikt nie odbiera poleconych szukając uniesień
czerwony orzeł, data, potem księżycowy język,
nikt nie wierzy w testimonial i zaproszenia do hotelu,
to przecież i tak nigdy nie była ludzka mowa,
można ją oddać ponosząc względnie niski koszt
trzymać kciuki że wygoda wyścignie w końcu lęk
że krew i woda to więcej niż całe złoto i krzem
i nikt nie powtórzy tych słów podając prompt
